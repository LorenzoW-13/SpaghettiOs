Idea del programma: sviluppare un modello della distribuzione delle lettere contenute nei contenitori di lettere di plastica per DIY di EvaStore sulla base di 100 campioni; sviluppare un programma che sulla base di un modello di distribuzione di lettere in un contenitore XYZ valuti il numero di contenitori (#XYZ) che servono per "scrivere" un file di testo JKW usando le lettere contenute nei contenitori XYZ; sulla base del modello sviluppato, fare valutare al programma quanti contenitori di lettere di plastica di EvaStore servono per riscrivere un testo fornito in input (in questo caso il signore degli anelli).

Scopo: presentare un esempio delle mie capacità di analisi statistica, della mia conoscenza della teoria degli errori e delle sue applicazioni, e delle mie capacità di programmazione per un eventuale portfolio lavorativo.

Approssimazioni: Inizialmente l'idea era di dividere le lettere anche per colore ed aggiungere un livello dell'applicazione che permettesse di "riscrivere" anche con lettere di un singolo colore. Considerando che il campione è statisticamente poco rilevante (100 campioni su probabilmente centinaia di migliaia di articoli prodotti) ma soprattutto il consumo di tempo che richiede contare ed annotare il numero di elementi per ogni colore di ogni lettera (considerando che ci sono circa 600 singole lettere colorate in ogni barattolino) ho abbandonato quetsa idea. Alcune lettere risultano rovinate e/o rotte, ma laddove sono riconoscibili vengono considerate intere. Sempre per via del tempo che il conteggio e l'annotazione dei dati consuma le lettere che sono completamente rotte ed illeggibili vengono semplicemente scartate (in quanto almeno nel primo barattolo non ne erano presenti, suppongo che non siano in numero rilevante, anche se in una analisi più completa e precisa dovrebbero essere valutate come fonte di errore statistico nel modello). Eventuali lettere illeggibili comunque verranno conservate (e distinte per barattolo), così che se dovesse ripetersi frequentemente di trovarle possa essere comunque essere considerata come fonte di errore la loro presenza.

Altro: la raccolta dati e lo sviluppo del programma avverranno nel corso dei prossimi mesi, in quanto è un progetto che sviluppo nel tempo libero. Questo diario ha lo scopo principalmente di tenere traccia di tutte le idee o le possibili modifiche in modo da non fare confusione considerando il tempo che potrebbe essere necessario per completare il lavoro.